 

SIMONIDES. 44 l

Elegia iam ante Simonidem poetae subinde familiaribus
gratificati sunt, sed princeps Ceus poeta hoc carminum genus
ita illustravit, ut legem quasi sanxisse videatur, quam qui post
secuti sunt religiose servarent. Neque vero amicis tantum gra-
tificatus est, sed etiam civitatibus, quae studiose eius operam
expetebant, ut publica monumenta decoris versibus ornarent.
Praecipue res a Graecis bello Medico praeclare gestae uberrimam
materiam poetae suppeditabant: plurima tunc monumenta honoris

-ergo sunt excitata, quae posteris proderent memoriam eorum,

qui pro communis patriae libertate gravissimum subierunt discri-
men. Singularem hanc animorum elationem spirant etiam Simo-
nidis elogia, qui quemadmodum optimus quisque Graecorum tunc
animatus fuit, praeclaris versibus rerum magnitudini convenienter
expressit. Haec elogia, quae rerum gestarum non interitura
monumenta esse videbantur, poetae generosum animum atque
ingenii ubertatem satis superque declarant. At Kaibel omnia
epigrammata, quibus Simonidem publica monumenta in memo-
riam rerum Medicarum ornavisse traditum sit, sese eripuisse
arbitratur. His detractis parvi erat moliminis reliqua poematia
censoria nota adpungere. Itaque Kaibel confidenter edixit
vanam esse opinionem pervagatam, Simonidem epigrammatis
condendis praecipuam laudem consecutum esse, quem Byzan-
tini demum magistelli epigrammatographis accensuerint (Mus.
Rhen. 459). Sane Tzetzes Prol. Lycophr. p. 258 scripsit
ἕπιγραμματογρᾶφοι δὲ ποιηταὶ Σιμωνίδης ὁ παλαιός, οὗ Ἡρό-
δοτος μέμνηται, qui respexit Herod. VII 228, ubi ep. 94
historiographus adscripsit. Suidas autem et Eudocia Hesychium
describentes, cum Simonidis poemata recensent, etiam ἐπιγράμ-
ματα memorant: iusto enim ordine in veteribus editionibus erant
poemata digesta, singularis liber comprehendit epigrammata, hunc
ἐπιγραμμάτων librum testificantur Apio, Trypho, Hephaestio,
Herodianus, Stobaeus, vid. ep. 179, 159, 131, 166, 175, 176.
Novit haec veterum grammaticorum testimonia Kaibel (M. Rh.
451), nihilominus putat Suidae tantum et Tzetzae auctoritate
inter epigrammatum poetas esee relatum. Atqui plurimi scri-
ptores inde ab Herodoto et Thucydide usque ad Aristidem, Pau-
saniam et Athenaeum, ut novicios auctores praetermittam, cum

 

tium nomina testantur, fortasse non carebant titulo, in quo scriptum

grat Amphictyones hoc elogii honore Peloponnesios et Lacedaemonios
ecoravisse.

