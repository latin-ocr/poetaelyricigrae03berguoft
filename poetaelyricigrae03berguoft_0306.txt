XX., , 1046
ANAOREONTEA.

Anacreontea. De originibus horum carminum accurate et docte
disputavit O. G. Stark (Quaestiones Anacreonticae Lip s. 1846): neque
tamen, quod ille existimat, germanum ullum Anacrci'ontis carmen in
his inest, sed recentioris originis sunt omnia, diversis illa quidem
aetatibus composita et temporis decursu identidem immutata: quae
quas subierint vicissitudines, ostendi ad carmen 3. et hinc potissimum
intelligitur, quanta sit adhibenda cautio in his carminibus ad criticae
artis leges corrigendis, Carmina eo ordine exhibeo, quo in codice
leguntur, vulgari ordine' msuper significato — Collectanea haec carmina.
quam varias subierint vicissitudines et quemadmodum sensim amplificata
sint, perspiciet, qui ad metrorum diversitatem potissimum animum
adverterit. A principio enim haec sylloge comprehendebat tantum
carmina hemiambis inclusa, id quod etiam nunc titulus testificatur.
Haec carmina breviuscula ut plurimum et tenui sermone conscripta
nec leporis expertia haud dubie vincunt poemata dimetris ionicis com-
posita, ampliora fere et fucato nitore insignia, quae rhetorum et sophi·x
starum potius artem, quam poetarum produnt, ut prae illis sordeant,
nisi forte unum vel alterum ad antiquum exemplar est compositum,
velut 31. His quidem noviciis admodum cantilenis aucta est postea
principalis sylloge. Accessit denique Byzantinorum hominum sedulitas,
qui utroque versuum genere usi cantilenas ineptas plerumque et semi-
barbaras addiderunt. Verum haec pluribus persequi non est huius loci.
— Ceterum non recepi neque carmen εἰς νεκρὸν Ἄδωνιν, quod Theocrito
vulgo tribuitur, sed Bionis potius esse videtur, ne ue Theodori Pro-
dromi carmen, quod est editum in Notitiis et Exc. odd. Paris. VIII 2
p. 125, nec denique Pauli Silentiarii carmen εἰς τὰ ἐν Πυθίοις
θερμά. Contra alia quaedam carmina in Appendice subieci, de quibus
dicetur suo 1000.- Anacreontea propagata sunt solo Anthologi ae Pa-
latinae exemplo, in quo carminibus figuratis subiecta leguntur?1 ex hoc
libro primus Henricus Stephanus foras dedit: Sp aletti librum, qui tunc
Vaticanae bibliothecae thesauris conditus erat, denuo examinavit Romae
1781 (83) parum ille quidem diligenter: denique tertium contulit Rose
Parisiis, ubi eam partem codicis, quae Anacreontea continet, relictam
esse constat, idemque edidit Lipsiae 1868. Codex Palatinus plurimas
lectionis varietates exhibet vel supra vel in margine additas. ac non·
nulla quidem ipse librarius suo periculo videtur correxisse, sed plera-
que aliunde ascivit. nam aperta menda, velut πίθων pro πείθων, alia
id genus vel sensu cassa, velut 51, 5 παραμένων pro περίμεινον, neque-
unt correctori tribui. Videtur aliu'd exemplum adhibuisse, unde trans-
tulit passim varias scripturas, alias autem repperit opinor in archetypo,
quod pdescripsit, id quod arguunt duplices scripturae eiusdem versus
in ordinem verborum receptae 4,10.11 et 61,14.15, item saepius

