446 “ ΡΟΕΤΑΕ MELICI.

derogare his nomen Simonidis, quoniam Aristides reticuit, qui
eruditis hominibus hunc libellum destinaverat: nam putidiusculum
fuisset, singulis elogiis more grammaticorum Simonidis nomeu
praemittere: etiam tunc ea omnibus satis erant nota, etsi qui
forte minus memoria tenebat, facile tamen rhetoris institutum·
perspexit.

7.

At quo iure singula epigrammata ab iis, qui primi Simonidis
carmina collegerunt vel postea additamentis amplificarunt, huic
poetae sint attributa, in quaestione versatur. Velut poematia
105 et 142, quae Cimonis res ad Eurymedontem gestas spectant,
critici fere abrogaverunt Simonidi, quoniam existimant poeta iam
defuncto has laudes Cimoni partas esse. Equidem quaestionem
hanc maxime impeditam expedire conatus rettuli has res a Cimone
gestas ad Ol. 77, 4 extr. sive Ol. 78, 1 in. (vide, quae exposui
ad ep. 142, neque poenitet eorum, quae olim scripsi), itaque
olim existimavi Simonidem, qui Ol. 78, 1 extremo diem supremum
obiit, has victorias praeconio suo ornare potuisse3 nune mihi secus
videtur. Simonides enim Syracusis defunctus et sepultus est, ut
testantur reliquiae epigrammatis Callimachei fr. 71. Fieri sane
potest, ut Ceus poeta Hieronis hospitio per complures annos usus
redierit Athenas ac deinde rursus Syracusas domicilium contulerit,
,sed si ponimus poetam Ol. 78, 1 Athenis commoratum haec epi-
grammata condidisse, iter Siciliense et poetae obitum minimo
temporis momento diremta fuisse statuamus necesse est, quod
parum est probabile: neque poetam Syracusis commorantem in
Atheniensium gratiam haec poematia fecisse verisimile. Itaque
iam haec epigrammata Simonidi abiudico quae alius quis poeta
aequalis, Melanthius opinor vel Archelaus vel Ion denique Chius,
quibus Cimonem familiariter usum esse constat, condidit: sed
cum Simonides potissimum publica monumenta berrum Medi-
corum memoriae dedicata versibus decoravisset, non est mirum,
si haud ita multo post tituli eiusdem saeculi, sed a Simonide
alieni, huic poetae attributi sunt, quos qui primus collegit Simo-
nidis poemata, tralaticiam famam secutus, non dubitavit in
ordinem recipere*). Haec igitur duo epigrammata et si quae alia

 

quae ad ipsum poetam attinebant, praemitterent· sequebantur elogia
civitatibus ordinatis quemadmodum in tripode Delphico et in monu-
mento Olympiae earum nomina incisa erant, quem ordinem etiam Ari-

stides secutus est.
²¹²) Non tamen temere abutendum est hac observatione ad auctori-

