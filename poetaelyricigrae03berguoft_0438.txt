428 ’ ΡΟΕΤΑΕ MELICI.

Si discrepant qui posterioribus saeculis monumenta bello-
rum Medicorum recensent Strabo et Pausanias ab Herodoto,
neque huius neque illorum de auctoritate addubitandum aut veri
simile post Herodoti aetatem faciem illorum locorum, qui egre-
giorum quondam facinorum testes fuerunt, penitus immutatam
esse. Monumenta ac tumuli, quos viderunt Strabo et Pausanias,
iam Herodotus novit, sed quia diligenter sciscitatus elogia pu-
blica auctoritate inscripta ab iis, quae postea addita sunt, se-
greganda esse intellexit, haec quidem praetermisit. Hic igitur
dissensus Herodoti fidem planissime confirmat.

Herodotus Thermopylis tria elogia, Peloponnesiorum, Sparta-
norum, Megistiae vatis, Amphictyonum auctoritate pilis inscripta
fuisse memoriae prodidit VII 228. At Strabo IX 425 quinque
pilas in communi sepulcro positas esse tradit et Locrorum elo-
gium adhibet: καθάπερ καὶ τὸ ἐπίγραμμα δηλοῖ τὸ ἐπὶ τῇ πρώτῃ
τῶν πέντε στηλῶν τῶν περὶ Θερμοπύλας ἐπιγεγραμμένον πρὸς τῷ
πολυανδρίῳ. Accedit elogium Thespiensium, quod Stephanus
Byz. v. Θέσπεια adscripsit: καὶ ἐπίγραμμα τῶν ἀναιρεθέντων ὑπὸ
τῶν Περσῶν, ἦν δὲ Φιλιάδου τοῦ Μεγαρέως·

ἄνδρες, τοί ποτ’ ἔναιον ὑπὸ κροτάφοις Ἑλικῶνος,
λήματι τῶν αὐχεῖ Θεσπιὰς εὐρύχορος.

Quamquam enim Thespienses etiam proelio Plataeensi interfueff
runt (Herod. IX 30), hoc tamen epigramma non dubito ad Ther-
mopylensem pugnam referre, in qua Thespiensium virtus singu-
laris enituit. ²¹³) Itaque quinque recuperavimus epigrammata, ac
totidem columellas sitas esse auctor est Strabo. Sed ambigas,
utrum Strabo monumenti, quod Simonidis consilio Megistiae ho-
nori dedicatum est, rationem habuerit necne: equidem antea
(p. 1149 ed. 3) hanc quaestionem in medio reliqui, sed Locrenses
si tituli honorem impetraverunt, etiam Phocensium desideriis
satis factum esse verisimile; quinta igitur columella fuit Phocen-
sium: huc denique accessit Megistiae monumentum.

Ut Herodoti et Strabonis inter se dissentientium testimonia

 

*) Elogium non integrum servatum3 bina olim fuisse videntur di-
sticha, quemadmodum epigramma in Megistiae honorem quattuor ver-
sibus constat. duo tituli (Sim. ep. 91. 92) duobus versiculis occisorum
laudes comprehendunt, tertium (ep. 93) utrum distichon an tetrastichon
fuerit incertum, vid. adn. Recepi v. 1 Brunckii emendationem, nam
in libris est ἄνδρες θ’ οι, quam lectionem si sequimur, alius gentis nomen
in exordio carminis memoratum fuisse statuendum· at Thespienses The-
banorum societatem parum honorificam aversatos esse consentaneum est.

