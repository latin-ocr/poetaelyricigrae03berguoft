SIMONIDES. 431

equestri cecidisse testificatur. Plutarchus, qui in vita Aristidis
ο. 19 numerum ab Herodoto IX 69 proditum memorat, iure
haec addit: θαυμαστὸν οὖν τὸ Ἡροδότου, πῶς μόνους τούτους
φησίν ἐς χεῖρας ἐλθεῖν τοῖς πολεμίοις, τῶν δ’ ἄλλων Ἑλλήνων
μηδένα· καὶ γὰρ τὸ πλῆθος τῶν πεσόντων μαρτυρεῖ καὶ τὰ μνή-
ματα*) κοινὸν γενέσθαι τὸ κατόρθωμα· καὶ τὸν βωμὸν οὐκ ἂν
ἐπέγραψαν οὕτως, εἰ μόναι τρεῖς πόλεις ἠγωνίσαντο, τῶν ἄλλων
ἀτρέμα καθεζομένων. Prorsus enim incredibile de tot tantisque
sociorum copiis neque prioribus proeliis neque in ipso discrimine
ullos interemtos esse. Civitates praeter fas suo honore orbatae,
cum de iniuriis conquererentur, postea impetraverunt tumuli et
elogii decora, ac fortasse etiam indigni velut Elei et Manti-
nenses in honoris societatem pervenerunt.

Qui primi epigrammatis clarorum poetarum colligendis ope-
ram dederunt, saepe vel incertam secuti coniecturam, ‚vel mysta-
gogorum memoriae nimis faciles aures praebentes aliena carmina
interseruerunt, neque tamen existimandum eos per omnia summa
levitate hoc munere functos esse. Non defuerunt, qui religiose
poetarum nomina investigarent, id quod docet epigramma Ther-
mopylis in Thespiensium tumulo inscriptum (vid. supra p. 428).
Neque Simonidi. hoc elogium adscripserunt, quod proclive erat,
neque Thespiensi alicui poetae, gratificaturi ambitioni civitatis,
quam iure μουσοφίλητον Corinna dixit, sed Philiadi Megarensi,
homini peregrino neque nominis claritatem adepto, hos versiculos
vindicarunt, plane ut appareat, non levibus suspicionibus indul-
sisse, sed idoneorum testium auctoritatem secutos esse. Nam
quamvis Simonides praecipue egregia illa facinora praeconio suo
illustraverit, tamen alii quoque memoriam illius saeculi epigram-
matis propagaverunt, vid. Aristid. ΙΙ· 209 ὥστε τοῖς προτέροις
ἔργοις ἐκπεπληγμένων τῶν ποιητῶν τοῖς ὅτ’ εἰσῄεσαν οἷ βάρβαροι
πραχθεῖσιν, ὅμως τις ὕμνησεν αὐτῶν εἰς ταῦτα ῧστερον.**)

2.

De Simonidis epigrammatis largam disceptandi materiam
praebent quaestiones, quas Iunghahn edidit Berol. 1869 et quae

 

*) Monumenta dicit in tumulis, quos inanes fuisse auctor est He·
rodotus, posita, quae Plutarchi aetate etiam tunc integra servata erant.

**) Cavendum est ne quotquot epigrammata eius aetatis servata
sunt, uni Simonidi vindicentur; velut distichon ap. Harpocr. p. 160:

ἀρξάμενοι πρῶτοι τειχίζειν τόνδ’ ἀνέθηκαν Βουλῆς καὶ δημου δογμασι

