 

SIMONIDES. 437

maioris, non historici esse confidenter pronuntians. Difficillimum
est, eum, qui adversarii partes suscepit, iudicii aequitatem per
omnia servare, sed neque eruditionem neque fidem desiderabit,
qui circumspecto iudicio examinaverit libellum. Neque malae
fraudis suspicio cadit in Corinthiacam orationem, quam Emporius
suo iure negavit Dionis esse, sed quod Favorino attribuit, mihi
quidem non persuasit. Neque alter alterius libro usus est, quod
dictitant personatum Dionem epigrammata ex Plutarchi libello
petiisse, nego ac pernego: obstat huic opinioni non solum
insignis scripturae varietas, quam passim deprehendimus, sed
etiamid quod sophista Simonidi attribuit carmina, quae sine poe—
tae nomine adhibuit PlutarchuS.*) Usus est uterque editione Si-
monideorum carminum3 quod si aliena epigrammata in hanc re-
cepta fuerunt, malae fraudis neque eos, qui primi hanc syllogen
condiderunt, nedum eos insimulabimus, qui his auctoribus confisi
subditicia pariter atque germana testimonii loco proferunt.

·4.

Simonidi attribuuntur tria elogia pilis olim inscripta prope
Thermopylas in memoriam Peloponnesiorum, Spartanorum, Me-
gistiae vatis (Simon. ep. 91, 92, 94), neque quisquam criticorum
ausus est poetam dc possessione deiicere: solus Kaibel confidenter
derogat Simonidi ep. 91 et 92, incertae admodum auctoritatis
ep. 94 esse contendit, auctore usus Herodoto, qui gravissimus
est testis3 nam ceteri novicii sunt. Herodotus ubi tria elogia
adscripsit, haec addit: ἐπιγράμμασι μέν νυν καὶ στήλῃσι ἔξω ἢ
τὸ τοῦ μάντιος ἐπίγραμμα Ἀμφικτύονές εἰσί σφεας οἱ ἐπικοσμή-
σαντες, τὸ δὲ τοῦ μάντιος Μεγιστίεω Σιμωνίδης ὅ Λεωπρέπεός ἐστι

⁷ κατὰ ξεινίην ὃ ἐπιγράψας. Unde Kaibel conficit, ignorari, quo

iure ep. 94 Simonidi attribuerit Herodotus, quandoquidem in
monumentis poetarum nomina epigrammatis non sint addita3
illud certum esse et exploratum, historiarum scriptorem nihil
accepisse de auctore ep. 91 et 923 itaque cum tria carmina
eodem tempore monumentis incisa sint, et duorum elogiorum
auctor iam Herodoti saeculo ignotus fuerit, consentaneum esse,
non scripsisse Simonidem, cui tertium (94) tribuatur: nam quae

*) Fortasse quispiam comminiscentur, sophistam traditam scripturam
suo periculo immutavisse et Simonidis nomen addidisse, ne Plu·
tarohum expilasse coargui posset: per me licet hac ‘interpretatione
utantur, qui calumniatoris, non boni iudicis partes suscipiunt.

