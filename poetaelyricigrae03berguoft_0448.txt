438 ‘ POETAE Mamor

Herodotus indagare nequiverit, neque eos, qui post vixerint, in-
vestigare potuisse, nedum nobis licere: nullius igitur momenti
esse si qui novicii auctores, velut Cicero vel Aristides, Simonidi
haec vindicent. Sed fundamentum huius argumentationis sub-
ruendum est. Putat enim Kaibel Herodotum nescire nomen
poetae, quod reticuerit. Historiarum scriptores et oratores
saepenumero carminum, quae in publicis monumentis inscripta
fuerunt, testimonio utuntur, sed nusquam poetarum nomina ad-
iiciunt, nam carmen quis scripserit, nihil refert, titulus monu-
menti in medio positi satis superque habet auctoritatis. Ita-
que Herodoti silentium, quo tanquam fundamento Kaibelii
disputatio nititur, nullius est momenti ad hanc quaestio-
nem solvendam. Uno hoc loco praeter solitum poetae fit
mentio, quoniam amici mortui memoriam pila ac titulo hono-
ravit.*) Amphictyones, qui gentibus gloriosi certaminis parti-
cipibus tituli honorem denegaverunt, si haud gravate Megistiae
privato homini concesserunt, gratificati sunt Simonidi, qui cum
Amphictyonum rogatu publica monumenta versibus suis ornavisset
impetravit, ut pietati erga defunctum amicum satisfacere sibi
permitterent. Certum igitur exploratumque est Simonidem tria
haec elogia condidisse.

5.

Deinde Kaibel speciem Simonidei epigrammatis delineavit,
non Cei poetae carminibus adhibitis, quorum suspecta omnino
est fides, sed titulis antiquis, qui lapidibus incisi etiam nunc
extant. Ad hanc normam examinans quae Simonidis ferun-
tur epigrammata facili negotio existimat germana a subdi-
ticiis segregari posse, neque mirum si denique eo devenit,
ut tantum non omnia Simonidi abiudicaret: nam pauca ad-

modum ad perpendiculum isti regulae respondent, velut epita-
phium 118:

*) Herodotus Simonidem monumenti auctorem, non elogii scripto-
rem dicit, privati hominis monumentum, quod amicus defuncto excita-
vit, segregans a publicis gentium monumentis. Poetam vero, qui pri—
mus hoc poesis genus praeclarissime illustravit, quando amici tumulum
epitaphio decorat, non aliena opera usum esse consentaneum est.
Herodoti locum importuno librariorum additamento ἐπίγραμμα 'auctum
esse lnon animadverterunt critici3 τὸ τοῦ μάντιος est sepulcrum sive
tumu us (σῆμα).

