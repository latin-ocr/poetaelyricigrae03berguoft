430 ’ POETAE Mentor

verbis Pausaniae, qui plures fuisse tumulos dilucide testari bre-
vitatis gratia noluit. Item uterque dicit Athenienses suos se-
orsim terrae mandavisse, at dissentiunt de ceteris gentibus. Pau-
sanias haud dubie erravit, his commune sepulcrum vel 'potius
monumentum tribuens: si in hoc tumulo μνῆμα χαλκοῦν positum
fuisset, socii maiore honore forent affecti quam Lacedaemonii et
Athenienses. Hoc monumentum, quod Pausanias unus memoravit,
Graecos in memoriam victoriae Plataeensis excitavisse credo, fuit
igitur μνῆμα Ἑλλήνων κοινόν. Pausaniae error videtur inde re-
petendus, quod circa hoc monumentum tumuli ceterarum gentium
erant siti: titulum enim huic monumento non fuisse subiectum
arguit Plut. vit. Aristid. 19, qui cum contra Herodotum disserens
adhibuerit epigramma in ara Iovis Liberatoris inscriptum, huius
monumenti titulum non praetermississet*): nam commode poterat
uti Plutarchus hac inscriptione, qua planum fiebat hoc monu-
mentum aut ab omnibus Graecis in proelii memoriam aut ho-
nori reliquorum sociorum dedicatum esse.

Omisso igitur Pausaniae testimonio Herodoto confidimus a.
singulis gentibus mortuos seorsim sepultos esse: recenset autem
praeter Lacedaemonios et Athenienses tumulos Tegeatarum, ‚Me-
garensium, Phliasioriim**), aperte professus aliorum monumenta
postea addita esse, velut Aeginetarum.***) Sed hic quoque non
tam vanitas Graecorum, quam Pausaniae et Lacedaemoniorum
insolentia culpanda, qui videntur compluribus gentibus tituli ho-
norem invidisse: in Aeginetas certe non cadit opprobrium, quod
Herodotus omnibus his facit (ἐπαισχυνομένους τῇ ἀπεστοῖ τῆς μᾶχὴς),
namque ipse Herodotus eorum copias in acie recenset IX 28,
adde IX 79 et 80. Fortasse nullus ‘Aegineta in ipso proelio
occisus, ut eorum copias prorsus integras ex hoc gravissimo bello
discessisse non est verisimile. Ipse Herodotus IX 70 recenset
quot Spartani ἣν Tegeatae, Athenienses in proelio mortem
obierint, IX 69 Megarensium et Phliasiorum plurimos in pugna

 

²⁸) Plutarchum Chaeronensem, qui urbis et agri Plataeensium anti—
quitates diligentissime investigavit, haec loca visitavisse certum est.

**) Horum nomina pilae ostentabant, elogia utrum addita fuerint
. necne, incertum, nam Herodotus de epigrammatis tacet, Pausanias tan-
tum Simonidis carmina Atheniensium et Lacedaemoniorum sepulcris
adscripta memorat. Sed verisimile has quoque pilas elogio non ca-
ruisse cf. ad Simon. ep. 102. 103.

***) Verba Herodoti supra p. 429 et 427 adscripsi.

†) Helotarum occisorum numerum, quem haud exiguum fuisse par
est, Herodotus non indicavit.

