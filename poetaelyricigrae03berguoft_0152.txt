142 ³ ΡΟΕΤΑΕ Mamor

poetae ct grammatici Alexandrini tamquam venustissimum et
omnibus numeris absolutum praeclaris laudibus extulerunt, quam-
quam fuerunt, qui hoc carmen poetriae abiudicarent, vide fr. 1.
Quoniam heroicis versibus erat conditum, Suidas Erinnam ἕπο- .
ποιὸν appellat, sed poematium illud a lyricae poesis virtute haud
procul abfuisse consentaneum est. Praeterea Erinna etiam epi-
grammaaea composuit, quae Meleager in suam coronam recepit 926
(IV 1, 12); hinc tria etiamnunc in Anthologia Palatina extant.
Quamquam autem epigrammatum antiquiorum auctores plerum-
que incerti, duo tamen haud dubie Erinnae sunt: nam ipsa
nomen suum professa est in secundo epigrammate (5, v. 8), cum
hoc autem epigrammate arctissima necessitate est tertium con-
iunctum (6). Iam quoniam haec epigrammata quamvis venusta
tamen ab antiquitatis simplicitate aliquantum recedere videntur,
fortasse aliquis existimet, colum maioris, epigrammata minoris
Erinnae esse: verum hanc coniecturam satis superque redarguit
sive Leonidae sive Meleagri auctoritas Anth. Pal. VII 13:

Παρθενικὴν νεαοιδὸν ἐν ὖμνοπόλοισι μέλισσαν
’Ἠρινναν, Μουσῶν ἄνθεα δρεπτομὲναν,

’Ἅιδας εἰς ὑμέναιον ἆνᾶρπασεν· ἦ ῥα τόδ’ ἔμφρων
εἶπ’ ἐτύμως ἆ παῖς· »βάσκανος ἓ’σσ’ Ἀΐδαίῖ

Igitur illa virgo, quae summam musicae artis laudem consecuta
praematura morte extincta est, etiam epigrammata ista condidit:
nam novissima verba deprompta sunt ex epigr. 6, 3. Sapphus
illam amicam et aequalem fuisse tradunt, sed certe Erinnae re·

’ liquiae quae supersunt haud quaquam produnt singulare Sap-

phicae poesis studium: neque aeolico, sed· dorico sermone usa
est Erinna (secundum Suidam colus fuit ποίῃμα Αἰολικῇ καὶ
Δωρίδι διαλέκτῳ), itaque non est verisimile eam in insula Lesbo
natam esse: nam de patria quoque inter veteres grammaticos -
fuit lis (vide infra): qui Lesbiam dicunt, videntur hoc hariolati
esse, quoniam animadvertebant Erinnam propter carminum ve-
nustatem cum Sapphone componi. Ac propterea Erinna haud
dubie etiam suppar aetate clarissimae poetriae visa est: nam
epigrammata quidem Erinnae, quae supersunt, argumento sunt
opinor, has poetrias multorum annorum spatio divisas esse: sed
cui aetati adscribenda sit, non liquet: nam Plinii, qui Myronem
artificem ab Erinna nominatum esse testatur, manifestus est error, .
vide infra, quamvis statua poetriae a Naucyde facta cum Plinii
verbis satis convenire videatur.

