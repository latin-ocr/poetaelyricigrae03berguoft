444 ¹ POETAE MELICI.

Laconum, Corinthiorum celebrantur3 ep. 132 ad bellum Athe-
niensium adversus Boeotos et Chalcidenses Ol. 68, reliqua ad
bella Medica referuntur: nusquam autem rhetor poetam plane
nominat, neque tamen dubitavi omnia Simonidi attribuere, vid.
ep. 90. 104. 142. 132. 91. 97. Ex his tria 142, 91, 97 in
Anthologia vel in schol. Aristid. Simonidis nomen prae se ferunt,
ac Thermopylense quidem elogium (ep. 91) a suspicione satis
defendit Herodotus, cuius verba si quis religiose interpretatur, a
Simonide scriptum esse intelliget. Sed tria ἀνεπίγραφα sunt tra-
dita, ep. 90 elogium Marathonium Lycurgus orator agnoscit, sed
de auctore tacet, ep. 104 solus Aristides servavit, ep. 132 Hero-
dotus aliique usurpant praetermisso poetae nomine.

Si propterea, quod tria epigrammata Simonidis esse aliunde
constat, huic poetae totidem adespota vindicassem, levitatis crimen
a me avertere non ausim: at omni animi in'tentione Aristidis
libellum iterum ac saepius lectitavi, itaque rhetoris institutum
perspexi, quod fugere solet eos, qui errantibus oculis libros per-
currunt. Aristides ut se a ‘vanitatis crimine defenderet, aliorum
exemplo se tuetur, docens ab antiquissimis temporibus Graecorum
esse ingeniorum φρονεῖν ἐπὶ τοῖς ἑαυτοῦ. Ηοο epicorum carmina
satis superque testari asserit, tum ad melicos poetas accedit,
Sapphonis, Alcmanis, Pindari versibus usus: iam Pindaro adiungit
Simonidem (T. II p. 510), cui plurimum se tribuere dicit propter
egregiam viri modestiam (σωφροσύνην), sed hunc quoque magni-
fice de se sensisse3 exempli gratia rhetor subiecit ep. 146, in quo
Simonides memoriae vim, qua praeter ceteros excelluit, praedicat:
sed expectationem nostram, fore ut rhetor ex Simonidis carminibus
alia iactationis documenta proferat, frustratur, nam docet etiam
victores in ludicris certaminibus, quorum encomia Simonides et
Pindarus scripserint, laudis studio ductos esse, ac postquam
haec paucis perstrinxit, ostendit civitates quoque rerum a civibus
suis gestarum monumentis gloriosos addere titulos: τί δέ σοι
βούλεται τὸ παράγραμμαᾊθνηναῖοι ἀπὸ Θηβαίων ἢ Περσῶν, ἢ Λακε-
δαιμόνιοι ἀπὸ τῶν δείνων; ἧ ὅτι δή ποτ’ ἂν ᾖ τούπίγραμμα, ἐξαλει-
πτέον;*) ἆρα σοὶ καὶ τὰ τοιάδε δόξει ἀλαζονεία τις εἶναι’ Ἑλλήνων
προμαχοῦντες Ἀθηναῖοι Μαραθῶνι κτλ. ac deinceps sex epigram-
mata singillatim percenset, ut id quod posuerat confirmaret. No-
vissimum locum obtinet elogium Corinthiorum (ep. 97), cui rhetor

 

*) Ita haec scribenda, vulgo legitur ἀπὸ τῶν δείνων, ἢ ὅτι δήποτ’
dv, ἢ τούπίγραμμα ἐξαλειπτέον.

